---
layout: post
title:  སའེ་ཧྥོན་མཉེན་ཆས།
author: ལམ་ཡིག
category: མཉེན་ཆས་གླིང་ག
image: Psiphon-960x472.jpg
featured: false
hidden: true
---

སའེ་ཧྥོན་ནི་དྲ་རྒྱའི་བཀག་སྡོམ་གཏོར་བྱེད་ཀྱི་ཡོ་བྱད་ཅིག་ཡིན་ལ། ཡོ་བྱད་དེ་དྲ་རྒྱ་བེད་སྤྱོད་གཏོང་མཁན་ཚོར་རོགས་འདེགས་བྱེད་པར་དམིགས་ནས་འཆར་འགོད་བྱས་པ་ཡིན་པས། སའེ་ཧྥོན་གྱིས་བཀག་སྡོམ་བྱས་པའི་དྲ་རྒྱའི་བཙན་རྫོང་གི་མ་ལག་ཁག་བདེ་འཇགས་ངང་གཏོར་དུ་འཇུག་གི་ཡོད། ཁྱེད་རང་སྐུད་མེད་དྲ་བར་མཐུད་དུས། སའེ་ཧྥོན་གྱིས་དྲ་རྒྱ་དང་ཁྱེད་གཉིས་ཀྱི་དབར་ལ་སྒེར་གྱི་ཕུག་ལམ་བརྟན་པོ་ཞིག་བསྐྲུན་ཏེ་ཁྱེད་རང་སྲུང་སྐྱོབ་ཀྱང་བྱེད་ཀྱི་ཡོད།

ཟུར་ཁྲིད་འདིའི་ནང་དུ། ཁྱེད་ཀྱིས་རང་གི་ཨན་ཌོ་ཉེར་སྤྱོད་མ་ལག་གི་ནང་དུ་སའེ་ཧྥོན་བཀོལ་ཆས་ཇི་ལྟར་ནང་འཇུག་དང་བེད་སྤྱོད་བྱེད་དགོས་མིན་སྐོར་སློབ་ཐུབ།
<video controls src="http://lamyig.com/wp-content/uploads/2018/10/psiphon-window-video.mp4"></video>

## བརྒྱུད་རིམ་དང་པོ། སའེ་ཧྥོན་བཀོལ་ཆས་ཇི་ལྟར་ཕབ་ལེན་བྱེད་དགོས།
༡)  ཁི་རོམ་བཤེར་ཆས་ཁ་ཕྱེས་རྗེས། དྲ་ཚིགས https://s3.amazonaws.com/loklad.com/eng/psiphon.html འདིའི་ངོས་སུ་ཕེབས།
༢) སྐད་ཡིག་གི་གདམ་གའི་ཁྲོད་ནས་བོད་ཡིག་འདེམས།
༣)  ཐོ་གཞུང་གི་མཐེབ་ཅུའི་སྒང་ལ་གནོན།
༤)  སའེ་ཧྥོན་འདེམས་རྗེས། མཛུབ་མོས་མར་འཐེན་ཏེ་ཕབ་ལེན་གྱི་གདམ་ག་དེ་འཚོལ།
༥)  ཨན་ཌོ་མ་ལག་ནང་དུ་ཕབ་ལེན་བྱེད་པའི་གདམ་ག་དེ་འདེམས།
༦)  ཕབ་ལེན་གྲུབ་རྗེས། ནང་འཇུག་ ‘Install’གི་སྒང་དུ་གནོན། ཕབ་ལེན་གྱི་བརྒྱུད་རིམ་ཆ་ཚང་མ་ཚར་བར་དུ་སྒུག་རོགས།

## བརྒྱུད་རིམ་གཉིས་པ། སའེ་ཧྥོན་བཀོལ་ཆས་ཇི་ལྟར་བེད་སྤྱོད་བྱེད་དགོས།
༡)  སའེ་ཧྥོན་ནང་འཇུག་བྱས་རྗེས། བཀོལ་ཆས་དེ་སྒོ་ཕྱེས།
༢) གདམ་གའི་ ‘Options’ཐོག་ལ་གནོན།
༣)  ཁྱེད་ལ་གདམ་ག་གཉིས་རེག་སྲིད། ཡོ་ཆས་ཡོད་ཚད་ལ་ཕུག་ལམ་བཟོ་བའི་‘Tunnel Whole Device’ གདམ་ག་དེ་འདེམས་ནས་ནུས་ཡོད་བཟོས། ཁྱད་ཆོས་འདིས་བཀོལ་ཆས་ཚང་མར་VPN་ཞབས་ཞུ་བེད་སྤྱོད་བྱེད་དུ་འཇུག་གི་ཡོད།
༤) ༼གདམ་ག་མང་བ་༽‘More Options’ ཟེར་བ་དེའི་ནང་འཛུལ་ཏེ། རང་གི་འདོད་མོས་ལྟར་སའེ་ཧྥོན་ལ་བསྒྱུར་བཅོས་ཐོངས། དཔེར་ན། སྒྲ་དང་། འདར་འགུལ་སྒྲིག་བཟོ་སོགས།
༥)  ཟུར་འདོན་བཀོལ་ཆས་སྒྲིག་བཟོའི་ ‘Exclude Apps’སྒང་ལ་གནོན། སྒྲིག་བཟོ་འདིས་བཀོལ་ཆས་འདྲ་མིན་གྱི་ཆེད་དུ་སའེ་ཧྥོན་ནུས་མེད་བཟོ་འཇུག་གི་རེད།
༦)  སའེ་ཧྥོན་བེད་སྤྱོད་བྱེད་མི་དགོས་པའི་བཀོལ་ཆས་ཚང་མ་འདེམས། བྱེད་ལས་འདིས་བཀོལ་ཆས་བྱེ་བྲག་པ་དེ་དག་གི་ཐོག་ཏུ་སའེ་ཧྥོན་ནུས་མེད་བཟོ་འཇུག་གི་རེད།
༧)  གཙོ་ངོས་ལ་ཕྱིར་ལོག་སྟེ། འགོ་འཛུགས་ ‘Start’ ཀྱི་མཐེབ་ཅུ་དེའི་སྒང་ལ་གནོན། དེ་ནས་སའེ་ཧྥོན་གྱིས་སྣང་བརྙན་སྒེར་གྱི་དྲ་བའམ་(VPN)བརྒྱུད་ནས་དྲ་བར་མཐུད་པའི་འགོ་རྩོམ་ངེས།
༨)  སའེ་ཧྥོན་གྱིས་ཁྱེད་ལ་དྲ་བའི་འབྲེལ་མཐུད་སྟངས་འཛིན་བྱེད་པའི་ཆོག་མཆན་ཞུ་གི་འདུག ཁྱེད་ཀྱིས་མེད་པར་བཟོ་བའི་གདམ་ག་ ‘Cancel’ དེ་འདེམས་ནས། ཁྱེད་ཀྱི་དྲ་འབྲེལ་ཡོད་ཚད་གསང་བ་ཉར་ཆོག
༩)  ཁྱེད་ཀྱི་ཡོ་ཆས་སྒང་དུ་སའེ་ཧྥོན་ནུས་ཡོད་བཟོས་ཡོད་ཚེ། ཁྱེད་ཀྱིས་ status bar་ནང་ནས་ཨིན་ཇིའི་ཡི་གེ་P་ཞིག་མཐོང་གི་རེད།
ཁྱེད་ཀྱིས་བཤེར་ཆས་ནང་ནས་whatismyip.com་དྲ་ངོས་ལ་ཕེབས་ཏེ་ཚོད་ལྟའང་བྱེད་ཆོག དྲ་ཚིགས་འདིས་ཁྱེད་རང་གི་ད་ལྟའི་ས་གནས་ཀྱི་གནས་ཚུལ་ལམ་ཁྱེད་ཀྱིས་དྲ་བར་མཐུད་དུས་བེད་སྤྱོད་བྱེད་བཞིན་པའི་ས་གནས་དེ་གསལ་སྟོན་བྱེད་ངེས།
སའེ་ཧྥོན་གྱིས་ཁྱེད་རང་དྲ་བར་མཐུད་སྐབས་ཀྱི་བྱེད་ལས་ཡག་ཤོས་ཀྱི་IP་ཁ་བྱང་ཞིག་ལ་རང་འགུལ་གྱིས་མཐུད་ངེས་ཡིན། འོན་ཀྱང་། ཁྱེད་ཀྱིས་ག་དུས་ཡིན་ཡང་དྲ་འབྲེལ་བྱེད་སྐབས་ཀྱི་རང་ཉིད་ཀྱི་IP་ཁ་བྱང་འདེམས་ཆོག མདོ་དོན། སའེ་ཧྥོན་གྱིས་ཁྱེད་རང་གི་IP་ཁ་བྱང་ངོ་མ་དེ་ནམ་ཡང་སྟོན་གྱི་མེད།

## བརྒྱུད་རིམ་གསུམ་པ། ས་གནས་གསར་བའི་སྒང་ལ་ཇི་ལྟར་བསྒྱུར་དགོས།
༡༦)  ས་གནས་འདེམས་ ‘Select Region’ ཟེར་བ་དེའི་ནང་ནས་མར་དཔྱངས་པའི་ཐོ་གཞུང་གི་སྒང་ལ་གནོན།
༡༧)  ཡུལ་གང་ནས་དྲ་འབྲེལ་བྱེད་འདོད་པའི་རྒྱལ་ཁབ་དེ་འདེམས། ང་ཚོས་སི་པན་འདེམས།
༡༨)  འགོ་རྩོམ་ ‘Start’ ཟེར་བའི་མཐེབ་ཅུ་དེའི་སྒང་ལ་མནན་ཏེ་དྲ་བར་སྦྲེལ།
༡༩)  ཡང་བསྐྱར་རང་གི་བཤེར་ཆས་ནང་ནས་དྲ་ཚིགས་འདི་whatismyip.com་སྒོ་ཕྱེས། ད་ལྟ་ང་རང་སྡོད་སའི་ཧྲང་ཧེ་མཐོང་བའི་ཚབ་ཏུ་སི་པན་རྒྱལ་ཁབ་ཀྱི་མེཌི་རེ་ཌི་གྲོང་ཁྱེར་མཐོང་གི་རེད།

