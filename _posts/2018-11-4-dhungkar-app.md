---
layout: post
title:  དུང་དཀར་བོད་སྐད་ངོས་འཛིན་བཀོལ་ཆས།
author: ལམ་ཡིག
category: འཕྲུལ་རིག་གསར་འགྱུར།
image: dhungkar-app.jpeg
featured: false
hidden: false
---
ཕྱི་ལོ ༢༠༡༨་ལོའི་ཟླ་༡༠ པའི་ནང་དུ། རྒྱ་ནག་གི་ཁིག་ཏཱ་ཞུན་ཧྥེ་(科大讯飞)བཟོ་ཚོང་ཁང་ཞིག་གི་མཐུན་འགྱུར་འོག ༼ དུང་དཀར་བོད་ཡིག་འཇུག་ཐབས།༽ཟེར་བའི་བོད་ཀྱི་སྐད་ཆ་ངོས་འཛིན་བྱེད་ཐུབ་པའི་བཀོལ་ཆས་གསར་པ་ཞིག་ལེགས་འགྲུབ་བྱུང་ཡོད་ལ། འདི་ནི་བོད་ཀྱི་ལོ་རྒྱུས་སྟེང་། བོད་པའི་སྐད་ཆ་ཡིག་ཐོག་ཏུ་འབེབ་ཐུབ་པའི་རིན་མེད་ཀྱི་བཀོལ་ཆས་ཐོག་མ་དེ་ཆགས་ཡོད་སྟབས།བོད་ཕྱི་ནང་གི་དྲ་ལམ་ཁག་ཏུ་ཤུགས་ཆེར་ཁྱབ་སྤེལ་འགྲོ་བཞིན་ཡོད། དུང་དཀར་བོད་ཡིག་བཀོལ་ཆས་འདིའི་ནང་དུ་སྐད་སྒྲ་ནང་འདྲེན་གྱི་ཁྱད་ཆོས་ཙམ་མ་ཟད།གྷོ་གྷིལ་ཡིག་སྒྱུར་ལྟར།བོད་ཡིག་གི་ཚིག་གྲུབ་རྒྱ་ཡིག་ནང་བསྒྱུར་ཐུབ་པའི་ནུས་པའང་འདུག

དུང་དཀར་བོད་ཡིག་བཀོལ་ཆས་འདི་སྐད་འཕྲིན་དང་སྦྲེལ་བ་ཡིན་ན། ཁྱེད་ལ་བོད་ཡིག་གཏགས་བྱེད་ཀྱི་དུང་དཀར་བོད་ཡིག་གི་མཐེབ་གཞོང་དང་། བོད་ཡིག་ལག་བྲིས་ངོས་འཛིན་བྱེད་ཐུབ་པའི་ནང་འདྲེན་གྱི་གདམ་ག་གཉིས་ཡོད། དེ་ལས་ཁྱད་ཆོས་འཕར་མ་གཞན་ཞིག་ཡོད་པ་ནི། དུས་ཡུན་སྐར་མ་གཅིག་གི་ནང་དུ་བོད་ཡིག་གི་ཡིག་འབྲུ་༡༨༠ ངོས་འཛིན་བྱས་ཏེ་ནང་འདྲེན་བྱེད་ཐུབ་པ་དེ་རེད། འོན་ཀྱང་། བཀོལ་ཆས་འདིའི་ནང་དུ་དབུས་སྐད་ཀྱི་སྐད་གདངས་ངོས་འཛིན་ཐུབ་པའི་ཚད་གཞི་དེ་བརྒྱ་ཆ་༩༨་ཙམ་ཡིན་རུང་། ཨམ་སྐད་ཀྱི་སྒྲ་གདངས་ངོས་འཛིན་ཚད་ལྡན་མིན་པ་མ་ཟད། ད་ལྟའི་ཆར་ཁམས་སྐད་ཀྱི་གདམ་ག་རྩ་བ་ནས་བཟོས་མི་འདུག
![screenshot](http://lamyig.com/wp-content/uploads/2018/11/Untitled-1-768x641.jpg)


